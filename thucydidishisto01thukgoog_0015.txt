u y enatuere.

gumento hoc est, quod graviora quidem vitia omnia, quae hodieque in
ejus libris resident, aut omnium codicum communia sunt, arn certe
eorum, qui merito optimi habentur, a quihus qui discrepant, non id
faciunt propterea, quod propius absint ab operis origine, sed propter·
ea, quod librarii aut per imprudentiam errarunt,aut pro suo quisque
arbitrio emendare studuerunt, quae mendosa videbantur. Quamobrem
una certissima ratio est, utquam horum librorum formam idoneis ar·
gumentis intelligamus antiquissimam esse, eam e codd. MSS. accurate
restituamus; quod quum Bekkerus fecerit et judicio rectissimo et con-
, stantia majore, quam reliqui omnes, nobis dubitandum non fuit, quin
ejus editionem sequeremur. Nam superesse quidem multa, quae non so
lum appareat vitiosa esse, sed quae etiam probabili aliqua ac paene
certa mutatione emendari possint, neque Bekkerum fugit neque nos
aut ignoramus aut tegimus; et quum ille ceterique Thucydidis studiosi
in hanc rem protulerunt haud pauca, quae facile credas veriora esse,
quam quae nunc in libris leguntur, tum nos quoque aliquotiens reppe-
risse nobis videmur, quomodo inveteratis quibusdam vitiis praesens ali· Ἴ
qua medicina fieri possit. Sed neque nostra haec neque aliorum inventa
pro hujus editionis instituto proferre nobis licuit, eaque non minima
causa est, cur saepissime nobis interpretandi negotium difficillimum
ac molestissimum accideret3 quod quomodo administraverimus, pau·
cis sic habeto.

Latine jam olim Thucydidem interpretati sunt Laurentius Valla,
Vitus Winsemius, AEmilius Portus Georgius Aeacius EnenckeliuS, equi-
bus AEmilius Portus eam obtinuit auctoritatem, ut interpretationem
ejus reliqui deinceps omnes repeterent; etqui unus eam videtur accu-
ratius inspexisse, Joh. Hudsonus, satis habuit subjicere ei passim aut
reliquorum interpretum verba aut aliorum suasve quasdam correctioneS,
ipsam vero intactam reliquit, id quod etiam Bekkerus fieri passus est
in editione Oxoniensi anni 1821. Nimirum in contemptum paene venit
interpretandi illa diligentia, etsi a paucis discesseris, qui separatim
aliquot Thucydidis particulas latine transtulerunt, nemo exstitit, qui
quattuor illorum laudem sua opera obscurare vellet. Et vero est ea res
immensi operis, quam nemo facile aggrediatur, qui non cum insigni
graecae linguae peritia accurateque Thucydidii ingenii intelligentia parem
conjunxerit latinae eloquentiae facultatem animumque invictum negotii
asperitate et variis difficultatibus, quae quot quantaeque sint, nemo
recte aestimabit, nisi qui ipse vires in iis periclitatus sit. ,Quamobrem
novam quidem justamque latinam interpretationem talem conficere,

 

